---
title: Reagent Game Jam - praktische informatie
date: 2025-02-18
author: IT-Lab
pin: true
---

# Reagent Game Jam - praktische informatie

Beste game-ontwikkelaars(-in-spe) en sympathisanten

Via deze update delen we graag al wat praktische informatie mee over de *Reagent Game Jam*. Veel van deze zaken kan je ook terugvinden onder het *About* tabblad op deze webpagina - neem deze zeker eerst eens door om een idee te krijgen van wat we proberen te bereiken met onze game jam!

## Waar vind ik alle informatie?

Alle communicatie en updates zal je kunnen terugvinden op deze website. Naarmate de game jam dichter komt, zullen we ook meer informatie uitzenden - dit zal onder andere gaan over de praktische regelingen, de mogelijkheden qua thema's en meer. Er zal ook een Discord-server aangemaakt worden, waarbij ook inter-team gecommuniceerd kan worden en waar je terecht kan voor eventuele vragen en/of updates!

## Timing

De game jam zal plaatsvinden van **11/04/2025** tot en met **18/04/2025** (vrijdag-vrijdag). Op deze vrijdagen voorzien we enerzijds een fysieke openingsdag, waarbij de nodige uitleg, tips en adviezen worden gegeven, en een fysieke sluitingsceremonie anderzijds, waarbij de inzendingen bekeken worden en de meest fantastische creaties ook plechtig bekroond worden. We voorzien hier ook catering voor de deelnemers!

Tijdens deze week werken de teams op zelfstandige basis verder aan de eigen games. Jullie kiezen zelf wat jullie aanpak en workflow is binnen het team (nachtraven of vroege vogels?) en krijgen een week de tijd om jullie concept uit te werken!

## Thema

Net zoals bij de meeste game jams, zal er ook gewerkt worden rond een thema! Jullie zullen ruimschoots op voorhand een selectie van een aantal thema's te zien krijgen - zo kan er binnen het team al gebrainstormd worden. Op de openingsdag wordt dan willekeurig één van deze thema's uitgekozen - aan dit thema zal jullie game dan (op de één of andere manier) gelinkt moeten kunnen worden.

## Inschrijvingen

Voor deze game jam werken we met verplichte inschrijvingen. Praktische informatie over de beschikbare plaatsen, manier van inschrijven en grootte van teams zijn te vinden onder het tabblad *Deelname* alsook binnen het *About* tabblad.